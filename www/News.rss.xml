<?xml version="1.0" encoding="utf-8"?>
<rss version="2.0">
	<channel>
		<title>Parliament.bg - Новини</title>
		<link>http://www.parliament.bg</link>
		<description></description>
		<language>bg-BG</language>

		<item>
			<title>Сметната палата да се състои от 9 членове, а председателят й
				да има не по-малко от 15 години професионален опит в тази област
				предлага Комисията по бюджет и финанси</title>
			<description><![CDATA[<img src="http://www.parliament.bg/pub/Gallery/20140320064503komisiya_budjet.JPG" alt="" /><p align="justify">Председателят на Сметната палата да има не по-малко от 15 години професионален опит в съответната област, а членовете на палатата поне 10 години, решиха <strong>на 20 март 2014 г.</strong> народните представители от Комисията по бюджет и финанси. На заседанието народните представители от комисията обсъдиха и предлагат на Народното събрание да разгледа на второ четене на законопроекта за Сметната палата.<br /></p><p align="justify">Комисията по бюджет и финанси ще предложи на Народното събрание Сметната палата да се състои от 9 души, избирани и освобождавани от парламента за срок от 7 години. Председателят и членовете на независимия одитен орган ще трябва да имат висше икономическо или юридическо образование, като председателят няма да може да бъде преизбиран.<br /></p><p align="justify">Не беше подкрепено предложението на народните представители от Коалиция за България Георги Кадиев и Борис Цветков Сметната палата да има петима членове и да избира от своя състав председател и четирима заместник-председатели. Отхвърлено беше и предложението на депутати от ПГ на ПП ГЕРБ одитният орган да запази сегашната си структура – председател и двама членове.<br /></p><p align="justify">Председателят на Комисията по бюджет и финанси и вносител на законопроекта Йордан Цонев отбеляза, че моделът, предложен от Георги Кадиев и Борис Цветков, е продължение на сегашния модел за управление на Сметната палата. Единствената причина да предложа 5 членове е всеки от членовете на палатата да отговаря за някой от четирите 4 вида одити, обоснова предложението си Георги Кадиев. По думите му начинът на взимане на решения е един и същ, независимо дали Сметната палата ще има 5 или 9 членове.<br /></p><p align="justify">Във връзка с изискванията за професионална квалификация и опит Йордан Цонев подчерта, че е почти задължително членовете на Сметната палата да имат познания в областта на правото и добави, че затова е предложено те да бъдат с юридическо или икономическо образование. Народният представител от ПГ на ПП ГЕРБ Менда Стоянова посочи, че независимо дали образованието на членовете на палатата е икономическо или юридическо, е важно те да имат 10 години опит в областта на одита, финансовия контрол, финансите или счетоводството. Според нея Сметната палата не трябва да бъде с 9 членове и, залагайки този брой, вносителите предпоставят трудности в работата палатата.<br /></p><p align="justify">Народният представител от Коалиция за България Румен Гечев посочи, че в българския закон са заложени изисквания към членовете на Сметната палата, които надвишават тези в повечето европейски държави. Никъде няма изисквания за вида на висшето образование, а ние освен това поставяме и изискване за 15 години професионален опит, заяви той. Румен Гечев поиска изискването за професионален опит на председателя на Сметната палата да бъде намалено на 12 години.<br /></p><p align="justify">Дискусия предизвика предложението за председател и членове на Сметната палата да не могат да бъдат избирани лица, които през последните три години са били членове на правителството, народни представители, ръководители на централен или местен орган. Румен Гечев предложи да отпадне ограничението депутати, министри и представители на местната власт да стават членове на Сметната палата и подчерта, че само в три от 28 страни от Европейския съюз има някакъв вид подобно ограничение.<br /></p><p align="justify">Менда Стоянова подкрепи отпадането на забраната за избиране на народни представители за членове на Сметната палата, но не и за министрите и ръководителите на местни и централни органи. Те бих могли да попаднат в ситуация на конфликт на интереси и да проверяват период, когато са били министри или заместник-министри, обоснова предложението си тя. Отпадането на този текст подкрепи и народният представител Георги Кадиев.<br /></p>]]></description>
			<link>http://www.parliament.bg/bg/news/ID/3050</link>
			<pubDate>Thu, 20 Mar 2014 00:00:00 +0200</pubDate>
		</item>

		<item>
			<title>До края на март Споразумението за партньорство на Република
				България, което очертава помощта от Европейските структурни и
				инвестиционни фондове за периода 2014-2020 г., ще бъде представено в
				ЕК за официални преговори</title>
			<description><![CDATA[<img src="http://www.parliament.bg/pub/Gallery/20140320063951komisiya_evrop.fondove.JPG" alt="" /><p align="justify">До края на март Споразумението за партньорство на Република България, което очертава помощта от Европейските структурни и инвестиционни фондове за периода 2014-2020 г., ще бъде представено в ЕК за официални преговори. Това каза Зинаида Златанова, заместник министър-председател и министър на правосъдието, по време на парламентарния блиц контрол в Комисията по европейските въпроси и контрол на европейските фондове. Ще продължат преговорите и уточняването по част от&nbsp; предварителните условия, допълни тя.<br /></p><p align="justify">Народният представител от ПГ на ГЕРБ Томислав Дончев поиска да разбере поставила ли е ЕК като предварително условие за ползване на европейско финансиране изискуеми реформи в двата сектора здравеопазване и образование и ще има ли закриване на болници и училища. <br /></p><p align="justify">Важно е България да има ясна визия и стратегия за развитието на двата сектора, как се финансират и как се подобрява ефективността в тях, каза вицепремиерът Зинаида Златанова. Стратегията за висшето образование предстои скоро да се приеме от правителството. Стратегията за здравеопазването е приета вече от МС, като предстои изготвянето на план за действие по нея и ще се прецени каква част от него ще се финансира със средства от европейските фондове. Приготвя се стратегия за спешната медицинска помощ в България, която ще е съществен елемент от европейското финансиране.<br /></p><p align="justify">Председателят на комисията Деница Караджова поиска информация за основните приоритети, етапа на подготовка по ОП „Добро управление” и кога ще бъде изпратена за съгласуване с ЕК. По нея има високи очаквания и по специално в частта за въвеждане на електронното управление, електронно правосъдие, електронни обществени поръчки и електронно здравеопазване, каза председателят.<br /></p><p align="justify">Тази програма, която е на етап предварително съгласуване ще се финансира от Европейския социален фонд, като финансирането ще бъде достатъчно за целите, които сме си поставили, отговори Зинаида Златанова. Повечето от стратегиите, включително и тази за държавната администрация и електронното управление вече са приети или са в процес на финализация, като стратегията за електронното правосъдие, по която ни трябва съгласуване с ВСС и тече дискусия.<br /></p><p align="justify">С 8 гласа „за”&nbsp; и 5 гласа „въздържал се”комисията прие Годишен доклад относно напредъка по програмите, съ-финансирани със средства на ЕС и на страните от Европейското икономическо пространство, през периода 2007 - 2013 г. и подготовката на Република България за новия програмен период 2014-2020 г.&nbsp; Документът отразява статуса по управлението на средствата от Европейския съюз към 31 декември 2013 г. и предлага обстоен преглед върху различните оперативни програми.<br /></p>]]></description>
			<link>http://www.parliament.bg/bg/news/ID/3049</link>
			<pubDate>Thu, 20 Mar 2014 00:00:00 +0200</pubDate>
		</item>

		<item>
			<title>Комисията по труда и социалната политика не подкрепи промените
				в Закона за семейни помощи за деца и в Кодекса на труда, внесени от
				Волен Сидеров и група народни представители</title>
			<description><![CDATA[<img src="http://www.parliament.bg/pub/Gallery/20140320060718komisiya_socialna.JPG" alt="" /><p align="justify">Комисията по труда и социалната политика не подкрепи промените в Закона за семейни помощи за деца и в Кодекса на труда, внесени от Волен Сидеров и група народни представители.<br /></p><p align="justify">С измененията в Закона за семейни помощи за деца се предлага въвеждането на възрастов праг от 18 години за получаването на помощи при бременност и за отглеждане на деца. Така според вносителите&nbsp; ще се елиминира или драстично намали детската раждаемост до 18-годишна възраст, поради липсата на икономически и финансов мотив за раждане преди тази възраст. Ще се спре или намали&nbsp; явлението&nbsp; - деца да раждат деца, за които да се грижат всички работещи, както и ще се подпомогне интеграцията на малцинствата чрез прекъсване на линията за раждане на обречени деца в многолюдни семейства без доходи, които по финансови и други причини не могат да осигурят начален старт на подрастващите, пише в мотивите на вносителите.<br /></p><p align="justify">При обсъждането от Коалиция за България определиха предложението като дискриминационно. Не може да се вменява вина на децата, като те бъдат лишавани от средства, каза Валентина Богданова. Народният представител от ПП Атака Илиан Тодоров заяви, че законопроектът е насочен срещу всеки български гражданин, който си мисли, че може да превърне в бизнес раждането на деца от деца.<br /></p><p align="justify">Промените в Закона за семейни помощи за деца бяха подкрепени от един народен представител, седем се въздържаха и седем бяха против.<br /></p><p align="justify">Комисията по труда и социалната политика не подкрепи и промените в Кодекса на труда, внесени от Волен Сидеров и група народни представители. Един народен представител гласува „за” и 17 се въздържаха.<br /></p><p align="justify">Измененията предвиждат Министерският съвет да определя минималната работна заплата за страната, която не може да бъде по-малка от средната минимална работна заплата за държавите от Европейския съюз. Предлага се кабинетът да определя видовете и минималните размери на допълнителните трудови възнаграждения и на обезщетенията по трудовото правоотношение, доколкото не са определени с този кодекс, които не може да са по-малки от средните за ЕС.<br /></p><p align="justify">В момента България е на последно място по този показател сред страните от ЕС, отбелязват в мотивите си вносителите. Те цитират данни на ЕВРОСТАТ от януари 2012 г., според които разликата в минималната работна заплата за България и за Люксембург достига 13 пъти, а в Ирландия, Нидерландия и Белгия е около 10 пъти по-висока от българската. Средства за реализирането на изменението може да се намерят чрез преструктуриране на държавния бюджет, преразглеждане на договори за концесии, въвеждане на по-високи корпоративни данъци, както и на данък лукс по примера на много от държавите членки на ЕС, смятат вносителите.<br /></p><p align="justify">При представянето на мотивите Илиан Тодоров от Атака отбеляза, че българи напускат страната заради ниските заплати и определи ниското заплащане в България като една от заплахите за националната сигурност. От Министерството на труда и социалната политика посочиха, че на този етап икономическата ситуация в страната не позволява такова рязко увеличаване на минималната работна заплата. Ако се приемат предлаганите изменения, ще бъдат необходими 28 млрд. лева.<br /></p>]]></description>
			<link>http://www.parliament.bg/bg/news/ID/3048</link>
			<pubDate>Thu, 20 Mar 2014 00:00:00 +0200</pubDate>
		</item>
		<item>
			<title>Комисията по регионална политика и местно самоуправление
				обсъди част от работния доклад за второ четене на общ законопроект
				за изменение и допълнение на Закона за устройството на Черноморското
				крайбрежие</title>
			<description><![CDATA[<img src="http://www.parliament.bg/pub/Gallery/20140320054111komisiya_regionalna politika.JPG" alt="" /><p align="justify">Комисията по регионална политика и местно самоуправление обсъди част от работния доклад за второ четене на общ законопроект за изменение и допълнение на Закона за устройството на Черноморското крайбрежие, изготвен въз основа на приетите на първо гласуване законопроекти, внесени от Снежина Маджарова и група народни представители и Димчо Михалевски и група народни представители. Според направените промени в чл. 7 ал. 9 за условията и реда за осъществяване на задължителните дейности на морските плажове, които се определят с наредба на министъра на регионалното развитие, ще се отчитат местоположението, степента на урбанизация на прилежащите територии, прилежащата туристическа и изградената техническа&nbsp; инфраструктура, осигуряваща достъп до морския плаж. Под внимание ще се взимат и природно-климатичните и екологичните характеристики, но и площта, особеностите на плажовете, морският бряг и прилежащата акватория.<br /></p><p align="justify">Създава се и нова ал. 10, която гласи, че в зависимост от местоположението си морските плажове попадат в райони на национални курорти, на курортни комплекси, ваканционни, вилни, туристически селища, на населени места и др. Председателят на Комисията по регионална политика и местно самоуправление в 42-рото Народното събрание Борислав Гуцанов отбеляза, че смисълът на измененията е таксите за плаж да се определят по-справедливо както за туристите, така и за концесионерите.<br /></p><p align="justify">Според народния представител от ПГ на ПП ГЕРБ Лиляна Павлова текстът е неприемлив, защото ще се получи разделение на плажове за бедни и за богати. Определени плажове няма да бъдат достъпни за лица, които не са гости на съответния хотел, посочи тя.<br /></p><p align="justify">Депутатът от партия „Атака“ и заместник-председател на парламентарната комисия Павел Шопов допълни, че текстът е противоконституционен и дискриминационен.<br /></p><p align="justify">Общият законопроект предвижда в зона "А"&nbsp; и зона „Б“ извън територията на морските плажове да се разрешава поставянето на преместваеми обекти за търговски, увеселителни и други обслужващи дейности. За целта не трябва да се нарушават установените устройствени показатели като плътност на застрояване, коефициент на интензивност на застрояване, а максимално допустимата им височина ще бъде до 7,5 метра. Ще се поставят и елементи на градското обзавеждане. Например спирки на масовия градски транспорт, пейки, съдове за събиране на отпадъци, осветителни тела и др. Народният представител от ПГ на Коалиция за България Емил Костадинов заяви, че въвеждането на коефициент за интензивност на застрояването е положителна стъпка.<br /></p><p align="justify">В резултат от обсъждането се запази актуалното положение 50% от активната плажна ивица да се използва за свободно разполагане на принадлежности от страна на посетителите.<br /></p>]]></description>
			<link>http://www.parliament.bg/bg/news/ID/3047</link>
			<pubDate>Thu, 20 Mar 2014 00:00:00 +0200</pubDate>
		</item>
		<item>
			<title>Народното събрание избра Ивилина Алексиева за председател на
				Централната избирателна комисия</title>
			<description><![CDATA[<img src="http://www.parliament.bg/pub/Gallery/20140320020642Maia Mikov zala1 internet.jpg" alt="" /><p align="justify">Народното събрание избра Ивилина Алексиева за председател на Централната избирателна комисия. Кандидатурата й беше предложена от ПГ на Коалиция за България. Ивилина Алексиева беше номинирана и подкрепена от 14 граждански организации.<br /></p><p align="justify">Председателят на ЦИК Ивилина Алексиева е юрист с над 13 години стаж. Тя е била член на експертна група по изготвяне на първия проект на Изборния кодекс, внесен от 39-ото НС. От 2009 г. е изпълнителен директор на Института за модерна политика. Наблюдател е на изборите за президент през 2011 година.<br /></p><p align="justify">За заместник-председател на ЦИК беше избрана Мария Мусорлиева, която е предложена от ПГ на Партия Атака. Севинч Солакова, номинирана от ПГ на ДПС, бе избрана за секретар на комисията.<br /></p><p align="justify">В решението на парламента беше включено и предложение към държавния глава за разпределение на останалите места в комисията.</p>]]></description>
			<link>http://www.parliament.bg/bg/news/ID/3046</link>
			<pubDate>Thu, 20 Mar 2014 00:00:00 +0200</pubDate>
		</item>
		<item>
			<title>Комисията по икономическата политика и туризъм подкрепи и
				предлага на Народното събрание да приеме на първо четене промени в
				Закона за туризма</title>
			<description><![CDATA[<img src="http://www.parliament.bg/pub/Gallery/20140319071121ikonomicheska_komisiya.JPG" alt="" /><p align="justify">Комисията по икономическата политика и туризъм подкрепи и предлага на Народното събрание да приеме на първо четене промени в Закона за туризма, внесени от Министерски съвет. Деветима народни представители гласуваха за измененията, а петима се въздържаха.<br /></p><p align="justify">Заместник-министърът на икономиката и енергетиката Бранимир Ботев отбеляза при представянето на промените в Закона за туризма, че с тях се цели да се опростят и намалят съществуващите административни режими в посока облекчаване на бизнеса и да се усъвършенства действащата нормативна уредба.<br /></p><p align="justify">С измененията отпада изискването за категоризация на самостоятелните заведения за хранене и развлечения. Премахването на възприетата в момента в България 5-звездна категоризационна система ще допринесе за значително облекчаване на туристическия сектор, ускоряване на процедурите и намаляване на разходите за бизнеса, отбелязва в мотивите си вносителят. Предвижда се режимът да отпадне от 1 януари 2015 г., заради необходимостта от промяна и в Закона за местните данъци и такси относно размера на патентния данък за заведения за хранене и развлечения.<br /></p><p align="justify">С предлаганите промени се облекчава режимът за регистриране на туроператори и туристически агенти. Сроковете за разглеждане на документите и за извършване на регистрацията на туроператорите и туристическите агенти се намаляват от 2 месеца на един месец, което ще допринесе за цялостно ускоряване и облекчаване на регистрационния режим. При липса на мотивиран отказ за извършване на регистрация след изтичане на регламентирания срок ще се прилага принципът на мълчаливото съгласие, като лицето ще се вписва в регистъра и ще му се издава удостоверение за регистрация по съответния ред, посочва вносителят.<br /></p><p align="justify">Създава се възможност на общински предприятия по смисъла на Закона за общинската собственост да могат да кандидатстват, респективно да извършват туроператорска и туристическа дейност. Предвижда се и създаването на нов раздел, свързан с организирания детски и ученически отдих и туризъм. Целта е да се регламентират с по-голяма точност обществените отношения, свързани с организацията и провеждането на детски и ученически отдих и туризъм.<br /></p><p align="justify">С измененията в Закона за туризма се облекчават собствениците на къщи за гости от строгите изискванията на Закона за храните и регламентите от хигиенния пакет за този вид обекти. Създава се правна възможност чрез прецизиране на съществуващ текст за разписване на правила, свързани с изграждането и експлоатацията на басейни и водни атракциони в туризма, посочва вносителят.<br /></p><p align="justify">При обсъждането заместник-министърът на финансите Людмила Петкова отбеляза, че на базата на категоризацията се определя патентният данък на заведенията за хранене и то за тези, които са с оборот до 50 000 лева от предходната година. С отпадането на категоризацията и то само за самостоятелните заведения ще се получи нееднакво третиране на заведения, които са самостоятелни и такива, които са към определени обекти. С промените в данъчните закони, които ще влязат в сила от 1 януари 2015 г., ще предложим работещ режим, който да не затруднява общините при определяне на патентния данък, заяви тя.<br /></p><p align="justify">От Министерството на образованието и науката възразиха срещу текста от промените, според който всички форми на детски и ученически отдих и туризъм се организират и провеждат по договор с туроператор. Според заместник-министър Мукаддес Налбант разпоредбата противоречи на принципа за свобода на договарянето, но и не отчита спецификите и характера на много от случаите на организирането на детски отдих и туризъм. Съгласно предложения режим ще бъде задължително например да се сключва договор с туроператор, ако учениците от София направят екскурзия до Витоша. От министерството смятат и че предложените часови ограничения до 20,00 ч. в периода октомври – март и до 22,00 ч. в периода април – септември не гарантират пътувания на деца и ученици в светлата част на деня.<br /></p><p align="justify">От Българската стопанска камара отбелязаха, че подкрепят облекчаването на административната тежест за бизнеса. Кметът на община Банско Георги Икономов заяви, че Националното сдружение на общините в България благодари за възможността общинските предприятия да извършват туристическа и туроператорска дейност. От Сдружението обаче са&nbsp; против отпадането на категоризацията на самостоятелните заведения за хранене и развлечения, защото това ще създаде неравнопоставеност между тях и обектите, които са в хотелски комплекси. Според Българската асоциация на туристическите агенции в закона трябва да остане, че дейност може да извършват само фирмите, които са регистрирани по Търговския закон, т.е. фирмите, които работят по закона за общинската собственост както досега да извършват своята дейност, но не като туроператори и турагенти.<br /></p><p align="justify">От ПГ на ПП ГЕРБ заявиха, че ще се въздържат при гласуването на промените, защото се засягат изключително чувствителни теми.<br /></p>]]></description>
			<link>http://www.parliament.bg/bg/news/ID/3045</link>
			<pubDate>Wed, 19 Mar 2014 00:00:00 +0200</pubDate>
		</item>
		<item>
			<title>Комисията по вътрешна сигурност и обществен ред изслуша
				главния секретар на Министерството на вътрешните работи Светлозар
				Лазаров и изпълняващия длъжността министър – заместник-министър
				Васил Маринов по повод трагичния инцидент в град Лясковец</title>
			<description><![CDATA[<img src="http://www.parliament.bg/pub/Gallery/20140319070019vytreshna_komisiya.JPG" alt="" /><p align="justify">Комисията по вътрешна сигурност и обществен ред изслуша главния секретар на Министерството на вътрешните работи Светлозар Лазаров и изпълняващия длъжността министър – заместник-министър Васил Маринов по повод трагичния инцидент в град Лясковец, при който загина служителят на Специализирания отряд за борба с тероризма. По отношение на полицейската операция, при която загина инспекторът от СОБТ Емил Шарков, а други трима негови колеги бяха ранени, главният секретар на МВР заяви, че тя е провалена. Той уточни, че на 7 март служители на Областната дирекция на МВР – Велико Търново са предоставили видеоматериал и скици на жилището на Петко Петков на служителите на Специализирания отряд за борба с тероризма. Светлозар Лазаров информира народните представители, че по необясними към настоящия момент причини на 13 март – в деня преди провеждане на операцията, двама цивилни служители на Областната дирекция на МВР – Велико Търново са направили повторно заснемане на къщата на Петко Петков, без да им е разпоредено и да е съгласувано с ръководните органи на Главна дирекция „Национална полиция”, СОБТ и ОД на МВР – Велико Търново. Лицето Петко Петков ги забелязва, скрива се в къщата си, барикадира се и на практика е очаквал полицията в реална засада, посочи Светлозар Лазаров. По думите му цивилните оперативни служители предоставят камера и дават указание на дежурния пред жилищния блок патрулен екип да заснеме къщата на Петко Петков. Главният секретар на МВР допълни, че униформен полицай влиза в сградата и снима вратата на апартамента на Петков. Това са своеволни и самосиндикални действия, отбеляза Светлозар Лазаров.<br /></p><p align="justify">Заместник-министърът на вътрешните работи Васил Маринов посочи, че през 2002 г. Петко Петков преминава успешно курс за ловци, а на 6 февруари 2006 г. подава искане за разрешение за закупуване на оръжие. На 11 май 2006 г. той купува ловен автомат. На 29 юни 2006 г. му е издадено разрешение за съхранение и носене на ловно оръжие до 2009 г. Преди изтичане на срока Петков закупува ловна пушка от магазин в София и отправя искане за удължаване на срока на разрешението, заяви Васил Маринов. Заместник-министърът на МВР добави, че е издадено такова разрешение на 17 юни 2009 г., с което е подновен срокът за носене и съхранение до 2012 г. На 25 май 2010 г. е постъпило искане от Петко Петков за закупуване на ново ловно оръжие. Според представената хронология разрешение за закупуването му е издадено през юни 2010 г. Петко Петков не напуска дома си от пролетта на 2011 г.<br /></p><p align="justify">Васил Маринов допълни, че от началото на 2013 г. постъпват данни, че Петков е забелязан да излиза на терасата си с оръжие, а през октомври в РПУ – Горна Оряховица е образувано досъдебно производство срещу Петко Петков за това, че от юни 2012 г. до настоящия момент държи огнестрелни оръжия без разрешение.<br /></p><p align="justify">По време на изслушването стана ясно още, че според психологическия си профил Петко Петков е емоционално нестабилен с невъзможност да преработва негативни преживявания и проявява ясни признаци на социална деадаптация с враждебни нагласи към нормите на обществото. Той избягва общуване с лица, които не са от неговото обкръжение, проявява признаци на раздразнителност, неподчинение, изблици на гняв. Според експертизата съществува реална заплаха при кризисни ситуации Петков да използва майка си за заложник. Има всички основания да се предполага, че Петков може да използва своето оръжие, заяви заместник-министърът на вътрешните работи.<br /></p><p align="justify">Народните представители от Комисията по вътрешна сигурност и обществен ред получиха информация, че в началото на 2014 г. Петко Петков започва системно да подава жалби до полицията в град Горна Оряховица и до директора на намиращото се в непосредствена близост до дома му СОУ „Максим Райкович”, съобщавайки за постоянен тормоз от страна на учениците, които го обиждат и замерят с камъни прозорците на жилището му. Петко Петков отправя заплаха, че с пушката си ще вземе мерки.<br /></p><p align="justify">Главният секретар на Министерството на вътрешните работи Светлозар Лазаров уточни, че Петко Петков е бил изключително раздразнителен към две неща – поведението на децата и от присъствието на&nbsp; униформени полицейски служители. Той подчерта, че действията на МВР не са самоцелни, а са плод на образувано досъдебно производство за незаконно притежаване на оръжие по чл. 339 от Наказателния кодекс. Полицейската операция е извършена след съдебно разшерение, издадено на 13 март 2014 г. от Районен съд Горна Оряховица, за обиск, претърсване и изземване на оръжията на лицето Петко Петков, отбеляза Светлозар Лазаров. В рамките на изслушването стана ясно, че са били посочени времето и мястото на операцията, кои служители ще участват в нея, какви ще бъдат екипировката, транспортните средства и тактическите способи. За целта е изготвен организационен план, както и заповед за участие в операцията на съответните структури на МВР, подписана от главния секретар.&nbsp; Участвали са над 30 служители от Специализирания отряд за борба с тероризма, но на предварителните инструктажи не е упоменато, че Петко Петков вече е видял служителите от криминалния сектор на Областната дирекция на МВР във Велико Търново, допълни Светлозар Лазаров.<br /></p><p align="justify">Народният представител от ПГ на ПП ГЕРБ Веселин Вучков постави въпроса за това дали е планирана и проведена евакуация на живущите в жилищната кооперация и на децата в близкото училище. Главният секретар на МВР обясни, че е търсен елемент на изненада и в момента, в който е възникнала критичната ситуация, е проведена и осъществена координация в района, за да няма пострадали граждани. По думите му Петко Петков не е могъл да бъде изведен веднага от жилището си.<br /></p><p align="justify">Народният представител от ПГ на Коалиция за България Димитър Дъбов отбеляза, че са недопустими непрофесионализмът и бездействието на отговорните органи в ОД на МВР – Велико Търново, при положение че един български гражданин притежава незаконно оръжие. Неприемлива е липсата на отговорност да не се вземат никакви мерки според законодателството, посочи той.<br /></p><p align="justify">Бившият министър на вътрешните работи Цветан Цветанов заяви, че депутатите от ПГ на ПП ГЕРБ ще внесат искане за създаване на анкетна комисия за изясняване на всички обстоятелства по случая.<br /></p><p align="justify">Председателят на Комисията по вътрешна сигурност и обществен ред в 42-рото Народно събрание Атанас Мерджанов посочи, че в рамките на проведеното изслушване бяха изнесени данни, които вълнуват обществото, но те водят към нови и нови въпроси, включително и по отношение на задълженията на народните представители като законотворци. Той предложи още депутатите от ресорната комисия да бъдат уведомени своевременно, след като приключат окончателните проверки по случая. Атанас Мерджанов уточни, че само досъдебното производство и съдът ще докажат кой носи вината за трагичния инцидент в град Лясковец. Като хора, които участваме в политическия процес, трябва да си даваме сметка за отговорността за отправени критики, заяви председателят на Комисията по вътрешна сигурност и обществен ред.<br /></p><p align="justify">Главният секретар на Министерството на вътрешните работи призова за повече уважение към хората, участвали в полицейската операция. За мен те са герои, завърши Светлозар Лазаров.<br /></p>]]></description>
			<link>http://www.parliament.bg/bg/news/ID/3044</link>
			<pubDate>Wed, 19 Mar 2014 00:00:00 +0200</pubDate>
		</item>
		<item>
			<title>Комисията за взаимодействие с граждански организации и
				движения проведе дискусия по два текста от Конституцията</title>
			<description><![CDATA[<img src="http://www.parliament.bg/pub/Gallery/20140319063226grajdani_komisiya.JPG" alt="" /><p align="justify">Комисия за взаимодействие с граждански организации и движения проведе публична дискусия по два текста от Конституцията. Дискусията е по повод искане на Инициативен комитет за изменение на чл. 65, ал. 1 и на чл. 150, ал. 1 от Конституцията, постъпило в Народното събрание на 18 ноември 2013 г. В подкрепа на искането са събрани 650 хиляди подписа от граждани, които отговарят на законовите изисквания. Исканията са с промяна в чл.65, ал.1 да се предвиди възможността българи с двойно гражданство да могат да бъдат избирани за народни представители в българския парламент, а с промяната в чл.150 да се разреши на отделните граждани да имат право да сезират Конституционния съд.<br /></p><p align="justify">В началото на дискусията председателят на комисията Мая Манолова подчерта, че въвеждането на индивидуалната конституционна жалба е актуално през последните години, но при вземане на решение за прилагането й трябва да се внимава КС да не се превърне в „бюро жалби”. Относно възможността български граждани с двойно гражданство да могат да бъдат избирани за депутати, Мая Манолова обясни, че няма европейски регламент и решението би трябвало да е съобразено с обществото и с националния интерес.<br /></p><p align="justify">От името на Инициативния комитет за Националната подписка Божидар Томалевски обясни мотивите за иниицирането й. Според него в момента българите с двойно гражданство имат много задължения като граждани, но нямат право да бъдат избирани в България. Дори нямат право да избират листа и кандидат, за когото да гласуват, тъй като нямат обособен район „Чужбина”.<br /></p><p align="justify">Социологът доц. Александър Маринов попита дали българите с двойно гражданство представляват заплаха за парламента ни и ако е така, то защо не се забрани изцяло двойното гражданство.<br /></p><p align="justify">Преподавателят по конституционно право проф. Снежана Начева предупреди, че е много рисковано да се пипа и да се говори за промяна на Конституцията. Но тя приветства дискусията за въвеждането на индивидуалната конституционна жалба, тъй като тя развива духа на Конституцията. Според проф. Начева трябва да се разпише в кои случаи е възможно индивидуалното сезиране и кой ще филтрира сигналите, за да не се превърне КС в четвърта съдебна инстанция.<br /></p><p align="justify">Според бившия конституционен съдия проф. Емилия Друмева допустимостта на двойното гражданство за народен представител е обект на Велико народно събрание, тъй като засяга целия конституционен модел.<br /></p><p align="justify">„Вече не се обсъжда дали да има или не конституционна жалба, защото правата на гражданите, записани в конституцията, заслужават защита. И всеки, който счита, че е засегнато негово право, записано в Конституцията, следва да може да се обърне към КС, след като са изчерпани всички правни средства”, подчерта проф. Друмева.<br /></p><p align="justify">Проф. Васил Мръчков препоръча първо да се направи допитване до политическите сили има ли воля за такава промяна в конституцията. Той обърна внимание, че въвеждането на индивидуалната конституционна жалба би увеличило много разходите на КС.<br /></p><p align="justify">На срещата присъстваха и българи с двойно гражданство. Емилия Гигова, която е с българско и френско гражданство, заяви пред комисията, че има усещането,&nbsp; че&nbsp; българите с двойно гражданство не са представени и не са равнопоставени. Тази дискусия ми дава надежда, че нещата може да се случат и че в парламента може да има депутати, които могат да представят моите интереси, каза Гигова.<br /></p><p align="justify">„Изповядвам два принципа – всичко е възможно, ако има воля за това, и второ – че всичко е политика”, обобщи на финала Константин Пенчев, национален омбудсман. Той изрази мнение, че ако българите в чужбина, където и да се намират те, желаят да бъдат съпричастни с живота в България, трябва да направим така, че всички те да се чувстват приобщени.<br /></p><p align="justify">Пенчев не споделя мнението, че КС съд ще е претрупан от индивидуални жалби, тъй като в момента институцията, която представлява, също има право да сезира конституционните съдии, но гражданите не злоупотребяват с това. Големият въпрос според него е какво да може да се обжалва индивидуално в КС.<br /></p><p align="justify">Председателят на комисията Мая Манолова благодари на всички участници и ги увери, че дискусията няма да остане без последици. Пълната стенограма от обсъждането и резюме ще бъдат изпратени на парламентарните групи. И ако те бъдат убедени, могат да поискат промяна в Конституцията, каза на финала Мая Манолова.<br /></p>]]></description>
			<link>http://www.parliament.bg/bg/news/ID/3043</link>
			<pubDate>Wed, 19 Mar 2014 00:00:00 +0200</pubDate>
		</item>
		<item>
			<title>Комисията по транспорт, информационни технологии и съобщения
				подкрепи и предлага на Народното събрание да гласува на първо четене
				промени в Закона за електронните съобщения и Закона за автомобилните
				превози</title>
			<description><![CDATA[<img src="http://www.parliament.bg/pub/Gallery/20140319062900transportna_komisiya.JPG" alt="" /><p align="justify">Комисията по транспорт, информационни технологии и съобщения с 10 гласа „за” и 6 „въздържал се” подкрепи и предлага на Народното събрание да гласува на първо четене промени в Закона за електронните съобщения, внесени от Камен Костадинов и група народни представители.&nbsp; Проектът е изготвен с оглед отстраняване на несъответствия с европейското право относно налагането на санкции от националния регулаторен орган на предприятията на пазара на електронните съобщения при неправомерно поведение, каза той. Предлага се законът да не съдържа изискването решенията на регулатора да бъдат влезли в сила, за да се осигури изпълняемостта на регулаторните решения, независимо от процедурите по обжалване. В проекта се предвижда Комисиятата за регулиране на съобщенията с решение да изисква от предприятието да преустанови неизпълнението незабавно или в рамките на подходящ срок, а също се въвежда регулаторно правомощие при неизпълнение на решение да се налага имуществена периодична санкция – дневна. В съответствие с осъществената комуникация с Европейската комисия с цел постигане на разубеждаващия ефект предложеният размер на горната граница на имуществената дневна санкция е завишен спрямо предвидения в общия закон – АПК (на седмична база).<br /></p><p align="justify">Петя Раева от ПГ на ДПС даде пример с решение на регулатора относно входящи международни гласови повиквания, което не е спазено от мобилните оператори. Въпреки наложените финансови санкции, решението не се спазва поради несъразмеримост между печалбите на операторите от нарушението и размера на санкциите, информира тя. Две са обстоятелствата, наложили внасянето на този законопроект – синхронизиране на българското законодателство с европейското и да се регулират отношенията в интерес на всички потребители на мобилни услуги, каза Петя Раева.<br /></p><p align="justify">Депутатите от комисията подкрепиха на първо четене с 10 гласа „за” и 5 гласа „въздържал се” и промените в Закона за автомобилните превози, внесени от Камен Костадинов и група народни представители.&nbsp; Целта на законопроекта е намаляване на административната тежест за бизнеса, каза Ердинч Хайрула от името на вносителите. В този аспект се предлага срокът на валидност на лицензиите на Общността и този за извършване на обществени превози на пътници и товари на територията на Република България да се увеличи от пет на десет години, в съответствие с разпоредбите на Регламент № 1072/2009 г. Също се облекчава процедурата за издаване на разрешение за извършване на таксиметров превоз на пътници, като срокът на разрешението се увеличава от една на три години. Предлага се принудителна административна мярка, ако не са спазени условията&nbsp; за упражняване на професията автомобилен превозвач.<br /></p>]]></description>
			<link>http://www.parliament.bg/bg/news/ID/3042</link>
			<pubDate>Wed, 19 Mar 2014 00:00:00 +0200</pubDate>
		</item>
		<item>
			<title>Комисията по земеделието и храните подкрепи и предлага на
				Народното събрание да гласува на първо четене законопроекта за
				изменение и допълнение на Закона за защита на конкуренцията, внесен
				от Румен Гечев и народни представители. Спас Панчев отбеляза, че
				целта на законопроекта е да бъде подадена ръка на българския бизнес,
				на българските производители.</title>
			<description><![CDATA[<img src="http://www.parliament.bg/pub/Gallery/20140319062638zemedelska_komisiya.JPG" alt="" /><p align="justify">Комисията по земеделието и храните подкрепи и предлага на Народното събрание да гласува на първо четене законопроекта за изменение и допълнение на Закона за защита на конкуренцията, внесен от Румен Гечев и народни представители.<br /></p><p align="justify">Народният представител Спас Панчев представи мотивите на вносителите. Той отбеляза, че целта на законопроекта е да бъде подадена ръка на българския бизнес, използвайки практиката на Европа. Желанието на вносителите е българските производители&nbsp;да намерят по-добро представителство в търговските вериги и да бъдат уеднаквени договорите, които отделните търговските вериги подписват с доставчиците, тъй като в тях има клаузи, които поставят в неизгодни условия българските доставчици.<br /></p><p align="justify">Той допълни, че предложеният законопроект е изготвен на базата на проведен диалог, срещи и разговори с търговските вериги, доставчиците, както и с обществени организации.<br /></p><p align="justify">Проектозаконът според него има за цел да осигури защита на конкуренцията, да създаде условия за нейното разширяване, да допълни съществуващите разпоредби, за да създаде условия за осъществяване на последователна политика за защита на националните пазари, производството, доставката, дистрибуцията на стоки и услуги. Друга цел е да бъдат осигурени условия за равнопоставеност при водене на преговори при различните търговски сделки, при тяхната реализация, както и за предотвратяване на нелоялните търговски практики.<br /></p><p align="justify">Представителите на министерството на земеделието и на Българската агенция по храните заявиха, че подкрепят законопроекта.<br /></p><p align="justify">Владимир Иванов от ПГ на ПП ГЕРБ отбеляза, че този законопроект е непълен, неточен и на практика не вижда как ще бъдат решени с него посочените проблеми. Промяната според него е частична и няма да реши проблема с големия търговски капитал. Няма никакви мерки спрямо съществуващото господстващо положение на едрия търговски капитал, допълни той. Може да има частичен ефект за нелоялните практики, но не е начинът да се правят непълни мерки, затова ГЕРБ ще гласува „въздържал се“, добави още той.<br /></p><p align="justify">Председателят на земеделската комисия Светла Бъчварова отбеляза, че целта наистина е да се въведе законодателство, което да създаде предпоставки малките и средните производители – особено доставчиците на вериги, да бъдат защитени. Целта ни в същото време е да работим и в полза на потребителите, добави Светла Бъчварова.<br /></p><p align="justify">По думите й правителството направи неимоверни усилия да осъществи дискусия между хранителните вериги, доставчиците и останалите предприемачи, което не се случваше досега. След като предложихме този законопроект, получаваме нови идеи за предложения за промяна в закона за защита на конкуренцията, които създават предпоставки той действително да се превърне в работещ механизъм с цел да защитим тези, които са слабата страна по отношение на търговската верига, посочи Светла Бъчварова.<br /></p><p align="justify">Така че внасянето на законопроекта води до нови идеи, които могат да се реализират между първо и второ четене, добави още тя.<br /></p><p align="justify">Спас Панчев допълни, че с този законопроект се изискват от търговските вериги типови договори, които да бъдат еднакви както за чуждестранните доставчици, така и за българските. Искаме тези договори в най-кратки срокове – посочили сме срок 3 месеца, да бъдат въведени в действие и да бъдат използвани от всички търговски вериги, посочи още той.<br /></p>]]></description>
			<link>http://www.parliament.bg/bg/news/ID/3041</link>
			<pubDate>Wed, 19 Mar 2014 00:00:00 +0200</pubDate>
		</item>
		<item>
			<title>Изложбата „Сърцето на София“ представя в Народното събрание
				многоликия образ на столицата ни в творби на големи български
				художници от колекцията на Софийската градска художествена галерия
			</title>
			<description><![CDATA[<img src="http://www.parliament.bg/pub/Gallery/20140319124822Mikov_izlojba3.jpg" alt="" /><p align="justify">Изложбата „Сърцето на София“ на Софийската градска художествена галерия гостува в Народното събрание. Експозицията представя многоликия образ на столицата ни в творбите на големи български художници от 20-те до 90-те години на 20-ти век. Изложбата беше открита от председателя на Народното събрание Михаил Миков и директора на галерията Аделина Филева.<br /></p><p align="justify">Тази изложба е само малка част от богатството на Софийската галерия, което е ярко отражение на големите културни традиции на столицата ни, отбеляза на откриването председателят на парламента. В творбите може да се проследи историята един древен град, в който животът продължава, въпреки превратностите на времето, допълни Михаил Миков. В експозицията виждаме различни стилове от различни периоди, можем да видим прекрасния площад „Славейков“, площад „Народно събрание“ и храма „Александър Невски“, които не са се променили през последния век, посочи още председателят на парламента. Всичко това е част от културата на София, която е кандидат за „Европейска столица на културата“ и в тези общи усилия ние – народните представители, ще участваме изключително активно, увери Михаил Миков.<br /></p><p align="justify">Директорът на галерията Аделина Филева обясни, че от 40-те години на миналия век започва събирането на произведения на тема „София“. Тогавашният кмет обявява награда за книга или живописна твобра, в която да бъде представен образът на София. Така започва тази колекция, която днес включва повече от 500 творби, отбеляза Аделина Филева.<br /></p><p align="justify">Изложбата, представена днес в българския парламент, по думите й представя някои от най-емблематичните произведения и имена на българската култура и изкуство от различните десетилетия на свободна България. Тук са произведения на Никола Петров, Никола Танев, Найден Петков и още много български художници. Една от първите творби, която получава наградата, е картината, на която е изобразен площад „Народно събрание“ на Преслав Кършовски.<br /></p>]]></description>
			<link>http://www.parliament.bg/bg/news/ID/3040</link>
			<pubDate>Wed, 19 Mar 2014 00:00:00 +0200</pubDate>
		</item>
		<item>
			<title>Защитата на правата на децата, престъпленията против
				осигурителната система и притежанието на наркотици бяха сред темите,
				поставени от граждански организации на обсъждането на проекта на нов
				Наказателен кодекс</title>
			<description><![CDATA[<img src="http://www.parliament.bg/pub/Gallery/20140319101729nakazatelen_kodeks.JPG" alt="" /><p align=justify>Защитата на правата на децата, престъпленията против осигурителната система, притежанието на наркотици, интелектуалната собственост и транспортните произшествия бяха сред темите, които представители на граждански организации поставиха по време на общественото обсъждане на проекта на нов Наказателен кодекс. Дискусията по проекта организира <strong>на 18 март 2014 г.</strong> Комисията по правни въпроси на 42-рото Народно събрание съвместно с Министерството на правосъдието. Желание да се включат във форума бяха заявили 43 неправителствени организации със становища, обобщени в 10 основни теми.<br /></p>
<p align=justify>Председателят на Комисията по правни въпроси Четин Казак отбеляза, че за 135 години в българското право са действали три класически наказателни закона – наказателен закон от 1896 г., наказателен закон от 1951 г., който през 1956 г. става първият български Наказателен кодекс и действащият в момента кодекс, който влиза в сила през 1968 г. Приемането на всеки наказателен закон е било предшествано от сериозни дискусии най-вече по предлаганата с него концепция, подчерта Четин Казак.<br /></p>
<p align=justify>Чрез Наказателния кодекс държавата създава един от основните механизми за защита както на интересите на отделните граждани, така и на интересите на обществото като цяло, а съдържащите се в него състави на престъпления обхващат всички сфери на обществения живот, посочи председателят на Комисията по правни въпроси. Целта на общественото обсъждане е да бъдат изразени максимално широк кръг мнения, както от експерти в различните области, така и от организации на граждани, за да се формулират в най-общ вид тезите по онези решения, включени в проекта, които пораждат спорове, подчерта Четин Казак. Безспорно проектът на Наказателен кодекс е резултат от работата на много експерти, той съдържа множество решения, които могат да бъдат подкрепени, безспорно е и че&nbsp;може да бъде усъвършенстван и това е основното предназначение на обсъжданията, добави председателят на правната комисия. Той благодари за проявената активност и сериозното отношение на представителите на неправителствения сектор.<br /></p>
<p align=justify>Вицепремиерът и министър на правосъдието Зинаида Златанова отбеляза в началото на обсъждането, че Наказателният кодекс сам по себе си не би могъл да бъде панацея и трябва да се гледа целия кръг закони, свързани с работата на съдебната система. По думите й съдебната реформа е въпрос, който следва да бъде непрекъснато обсъждан не само от политиците, но и от самата съдебна система. Зинаида Златанова отбеляза, че работата по проекта на нов Наказателен кодекс е продължила повече от четири години и благодари на предшествениците си и на всички 73 експерти от различни области на правото, които са участвали в изработването му. Очаквани бяха реакциите след представянето на проекта, нека направим един задълбочен анализ и да се опитаме да погледнем на текстовете обективно, призова тя.<br /><br /><br />Важно постижение на проекта е хармонизирането на Наказателния кодекс с европейските и международни актове, релевантни и отдавна в сила за България, посочи Зинаида Златанова. Като силна страна на проекта тя определи промяната на системата на наказанията и уточни, че една от добрите страни на проекта е това, че дава по-добра основа за работа на всички, които ще го прилагат. Министерството на правосъдието е готово и занапред да съдейства и да подпомага&nbsp;народните представители при изключително отговорната им задача да подкрепят усилията за продължаване на съдебната реформа и в частност на наказателната политика чрез приемане на такъв кодекс, който най-добре да отговаря на потребностите ни като страна-членка на ЕС и осигурява защита на правата и свободите на гражданите, както&nbsp;и утвърждаването на върховенството на закона, декларира Зинаида Златанова.<br /></p>
<p align=justify>Работата по проекта на нов Наказателен кодекс започна през октомври 2009 г. и завърши през декември 2013 г., отбеляза при представянето на законопроекта проф. Александър Стойнов. Той заяви, че през това време не е имало никаква политическа намеса и работата по проекта е била експертна. Една от основните стратегически цели беше да се съхрани всичко добро, постигнато в българското наказателно законодателство, опитахме се да избегнем онези въпроси, които имат процесуален характер или се отнасят до изпълнението на наказанията, посочи проф. Стойнов. В законопроекта се запазва единното понятие за престъплението като едно достижение на българското наказателно право, предлага се доживотният затвор без право на замяна да отпадне от системата на наказанията, а наказанието „пробация” да бъде уредено по начин, който развива неговите добри страни и отстранява неудачите от сегашната уредба, добави той.<br /></p>
<p align=justify>Най-много предложения и желания за изказване на неправителствени организации са постъпили по темата за престъпленията срещу лицата, децата и защита срещу домашното насилие. Като недостатък на проекта беше отбелязано, че в него е предвидено по-малко наказание за изтезаване на дете, отколкото за нараняване на гръбначно животно. Беше констатирано, че не е криминализирано домашното насилие и беше предложено да бъде осигурена по-добра защита на жените и децата от домашно насилие. Според представители на неправителствени организации трябва да се обмисли и дали в случай на търговия с деца, наказанието трябва да се налага на родителя, а не на подбудителя на деянието. Беше направено и предложение да отпадне разгласяването на тайната на осиновяването.<br /></p>
<p align=justify>Във връзка с престъпленията против осигурителната система изпълнителният председател на БСК Божидар Данев заяви, че&nbsp; общественото и здравното осигуряване е право и няма основание за квалифицирането на неплащането и укриването на осигурителни вноски като престъпление. Според него това ще създаде много сериозна нестабилност и напрежение в управленския състав на българската икономика. В двете хипотези на укриването на осигуровки на работника му е ясно, че не са удържани необходимите вноски, подчерта Божидар Данев и добави, че плащането на осигурителни вноски е административно задължение.<br />Величка Микова от КНСБ отбеляза, че синдикатите приветстват разписването в проекта на текстове, свързани с осигурителната измама. Тя предложи да се криминализира и&nbsp;неплащането на трудовите възнаграждения и цитира данни на Главна инспекция по труда, според които неизплатените трудови възнаграждения през 2011 г. са били 70 милиона лева.<br /></p>
<p align=justify>От Асоциацията на индустриалния капитал в България посочиха, че и сега държавата разполага с механизъм, по който да наказва укриването на данъци и осигуровки. Експерт от Министерството на труда и социалната политика заяви, че ведомството подкрепя текста и ще предложи своя редакция на разпоредбата.<br /></p>
<p align=justify>От неправителствените организации възразиха срещу отпадането на института на „маловажния случай” при притежание на наркотици. Според тях досега това е давало възможност да се разграничават притежателите от разпространителите на наркотици. С новия Наказателен кодекс се размива границата между болните зависими хора и наркоразпространителите, смятат те.<br /></p>]]></description>
			<link>http://www.parliament.bg/bg/news/ID/3039</link>
			<pubDate>Tue, 18 Mar 2014 00:00:00 +0200</pubDate>
		</item>
		<item>
			<title>Комисията по правни въпроси изслуша кандидатите за членове на
				Централната избирателна комисия</title>
			<description><![CDATA[<img src="http://www.parliament.bg/pub/Gallery/20140317121932Pravna_komisiya_izslushvane.jpg" alt="" /><p align="justify">Комисията по правни въпроси изслуша кандидатите за членове на Централната избирателна комисия, предложени от народни представители, парламентарни групи, както и от партиите и коалициите, които имат избрани с техните кандидатски листи членове на Европейския парламент, но не са парламентарно представени. Заседанието беше излъчено по БНТ, БНР и в интернет-страницата на Народното събрание. На него&nbsp; присъстваха също депутати от други комисии, представители на президентската администрация, на извънпарламентарни партии, експерти. Кандидатите бяха изслушани по поредността на внасяне на предложенията в деловодството на парламента.<br /></p><p align="justify">Първата кандидатура – на Иванка Грозева, предложена от НДСВ, беше представена от Станимир Илчев, заместник-председател на партията. Иванка Грозева изложи професионалната си биография на утвърден юрист. Към нея нямаше въпроси от страна на присъстващите на заседанието.<br /></p><p align="justify">Вторият кандидат – Ивайло Ивков, беше представен от председателя на СДС Божидар Лукарски от името на "Синьо единство". Заместник-председателят на Народното събрание Мая Манолова отбеляза, че Ивайло Ивков досега не се е занимавал с организация на избори, което може би е предимство, защото ще има нов, непредубеден поглед.<br /></p><p align="justify">На въпрос на Мая Манолова какво в организацията на изборите е най-дразнещо до момента и може ли да бъде поправено, Ивайло Ивков отговори, че няма опит в организация на изборите и в политиката, тъй като е член на гражданската организация на Реформаторския блок от няколко месеца, но има самочувствието, че ще се справи. ЦИК според него е натоварена с най-много правомощия и задължения от всички държавни органи. Не одобрявам изискването членовете на ЦИК да трябва да се освободят от членства в дружества, както и от досегашните си професионални отговорности, посочи още той.<br /></p><p align="justify">Кандидатурата на Маргарита Златарева, предложена от ГЕРБ, беше представена от Цецка Цачева. Тя заяви, че ГЕРБ ще предложи Маргарита Златарева и за председател на ЦИК. По думите й биографията на кандидата за член на ЦИК е добре позната на юридическите среди. Тя е с опит и в самата комисия.<br /></p><p align="justify">Мая Манолова отбеляза, че една от идеите на промените в изборните правила е осигуряване на публичност и прозрачност в цялата администрация и най-вече в ЦИК. Друг момент в гарантирането на прозрачност според нея е и участието на граждански организации в работата на комисията. Как ще осигурите активно взаимодействие в работата си с гражданските организации, за да гарантирате прозрачен и честен изборен процес, попита Мая Манолова.<br /></p><p align="justify">Новият изборен кодекс е факт и трябва да го изпълняваме, отговори Маргарита Златарева. Тя увери, че подкрепя прозрачността, предвидена в новия Изборен кодекс. Според нея трябва да се организира Обществен съвет към ЦИК, който ще работи заедно с ЦИК. В това според нея ще се изразява и участието на НПО в пряката работа на ЦИК. Може да има и наблюдатели, които също така да са представители на граждански организации, допълни тя.<br /></p><p align="justify">Мария Бойкинова, предложена от ПГ на ПП ГЕРБ, беше представена като доказан юрист с богат опит, участвала на почти всички избори като член и заместник-председател на секционни избирателни комисии. Представителите на администрацията на Президента я попитаха как вижда конкретната роля на Обществения съвет към ЦИК. Според нея той ще следи работата на ЦИК отблизо, ще следи за това дали решенията, които приема комисията, са правилни и съответстват на Закона.<br /></p><p align="justify">Емануил Христов, предложен от ГЕРБ, е завършил специалност „математика“ и е с повече от 40 години стаж. Цецка Цачева го представи като първа номинация на математик, с опит в ЦИК и досегашен член на комисията, което обяснява познаването на работата и задълженията й. Към него нямаше въпроси от участниците в заседанието.<br /></p><p align="justify">На въпроса за ролята на Обществения съвет към ЦИК отговори и Йорданка Ганчева, юрист – предложена от ГЕРБ. Основната роля на Обществения съвет към ЦИК според нея е да гарантира принципа на прозрачност, публичност и законосъобразност при работата на комисията. Той трябва да бъде коректив в дейността на ЦИК, допълни тя.<br /></p><p align="justify">Румен Цачев, предложен от ГЕРБ, е юрист, който от 2009 г. участва в организацията на избори като председател на Общинска и районна избирателна комисия.<br /></p><p align="justify">Народният представител от ПГ на Коалиция за България Екатерина Заякова попита каква е основната разлика между начина на вземане на решения на ЦИК по стария кодекс и в новия и в чия полза би коментирал законосъобразността на тези решения.<br /></p><p align="justify">Решенията на комисиите според Румен Цачев се вземат така, както е записано в закона –&nbsp; с мнозинство от две трети от присъстващите членове. По думите му – когато се вземат решенията, трябва да се търси взаимно разбирателство между членовете на комисията.<br /></p><p align="justify">Екатерина Заякова посочи, че в предишния кодекс е съществувало положението, че когато няма мнозинство, се смята, че органът не е взел решение. Дали това е законосъобразно. Според новия Изборен кодекс, когато няма мнозинство, решението се счита за отхвърлено.<br />Участниците в заседанието нямаха въпроси към Георги Баханов, предложен от ГЕРБ, дългогодишен юрист, с опит в административната работа, председател на ОИК.<br /></p><p align="justify">Кандидатурата на Цветозар Томов, внесена от ГЕРБ, е подкрепена и от 8 неправителствени организации. Цветозар Томов е завършил журналистика и докторантура по социология.<br /></p><p align="justify">Това, което ме кара да мисля, че мога да бъда полезен в ЦИК, е фактът, че сравнително добре познавам проблемите на българските избори, защото се занимавам с тяхното изследване от 1990 г. Това, което бих искал да се случи през следващите години, е България да има професионално работеща изборна администрация и политиците да нямат нужда от баланс на партийни интереси поне на национално и областно равнище, когато се определят ръководните органи на изборната администрация. Той обяви, че ако стане член на ЦИК, няма да се занимава с други дейности.<br /></p><p align="justify">Мая Манолова отбеляза, че е впечатлена от представянето на Цветозар Томов на изслушването в Комисията за взаимодействие с граждански организации. Убедена съм, че от подобни кандидатури работата на ЦИК може само да спечели, допълни тя. За да има доверие в ЦИК, трябва да има такива утвърдени личности, които имат доверието на гражданското общество.<br /></p><p align="justify">Проф. Мирчев от ГИСДИ и Българска социологическа организация, постави въпроса за екзитпол и паралелните преброявания, които ще се правят от социологически агенции в деня на изборите.<br /></p><p align="justify">От ПГ на Коалиция за България попитаха Цветозар Томов как присъствието му ще бъде гарант за превенция на вече познати опити за манипулиране на общественото мнение по време на изборите чрез различно представяне на резултати от социологически проучвания.<br /></p><p align="justify">Социологическите проучвания могат да бъдат полезни, само ако се провеждат в рамките на съществуващите и общоприети в целия свят правила, отговори Цветозар Томов. Не може да се очаква ЦИК изцяло да регламентира една свободна информационна дейност, каквато са социологическите изследвания. Няма съмнение, че има опити за манипулация и правене на PR чрез социологически организации, допълни той. Вярвам, че тук много важна е и ролята на медиите, а ЦИК трябва да контролира този процес в рамките на законовите си правомощия. Надявам се да има по-разумна медийна среда, която да не позволява подобни манипулации, заяви кандидатът.<br /></p><p align="justify">Той заяви пред участниците в заседанието, че се надява като член на ЦИК да успее да работи по начин, който няма да води до каквито и да е съмнения за политически пристрастия. Нямам такива намерения и няма да го допусна, добави Цветозар Томов.<br /></p><p align="justify">Кандидатурата на Севинч Солакова, юрист, предложена от ДПС, беше представена от председателя на правната комисия Четин Казак. Той отбеляза, че тя има близо 20 години юридически стаж, била е член и заместник-председател на Централната комисия за местни избори, на Централната комисия за избиране на Президент и Вицепрезидент на България, секретар на ЦИК. Към нея нямаше зададени въпроси.<br /></p><p align="justify">Ерхан Чаушев, предложен от ДПС, е юрист, с професионален опит над 15 години, бил е член на Централната комисия за избиране на членове на ЕП, на Централната комисия за местни избори, член на ЦИК и Централната комисия за избиране на Президент и Вицепрезидент.<br /></p><p align="justify">Той акцентира върху ролята на Обществения съвет към ЦИК и на новото обучително звено за провеждане на изборите. За предстоящия вот ще настоявам за провеждане и на разяснителна кампания въз основа на ясно премислена концепция за обясняване правата на гражданите – не само за начина на гласуване, а и за възможностите за действия и евентуално обжалване на актовете, които биха накърнили техните права.<br /></p><p align="justify">Метин Сюлейманов, предложен от ДПС, е юрист, с над 10 години професионален опит като адвокат, участвал в провеждането на всички избори от 1994 г. Той увери, че ако бъде избран&nbsp; за член на ЦИК, няма да упражнява адвокатската си професия и ще работи единствено като член на комисията. Убеден съм, че със своя опит, ще бъда полезен за работата на ЦИК, допълни той. Към него също нямаше въроси.</p><p align="justify">От името на ПГ на Партия Атака Явор Нотев представи кандидатурите на Мария Мусорлиева и Владимир Пенев. Мария Мусорлиева е юрист с дългогодишен стаж и опит в изборния процес и в момента е член на ЦИК.Уверявам ви, че всичко възможно е направено ЦИК да се представи с човешки образ, но това е много трудно – да си непрекъснато публичен и да вършиш огромната работа, за която кратките срокове те притискат, каза при представянето си Мария Мусорлиева.<br /></p><p align="justify">Владимир Пенев също е юрист с 22 годишен стаж. Той е човек, който се ползва с авторитет в професионалните среди и предлагам да му се даде доверие с оглед на досега доказаните му качества, каза при представянето Явор Нотев. Владимир Пенев обясни, че никога не е бил член на партия и е приел да бъде номиниран като човек, необременен от досегашните изборни практики.<br /></p><p align="justify">Ивилина Алексиева е номинирана от ПГ на Коалиция за България за председател на ЦИК. Алексиева е юрист, с повече от 15 години стаж. Разпознаваема е като защитник на различни каузи, например за честни и прозрачни избори. Тя има разностранен опит, който е взаимно допълващ се, заяви при представянето й Мая Манолова, заместник-председател на Народното събрание. С номинацията на Алексиева Коалиция за България удържа обещанието си да предложи за ЦИК номинации от гражданските организации, а кандидатурата на Алексиева е подкрепена от 14 неправителствени организации, отбеляза Мая Манолова. <br /></p><p align="justify">„Години наред Институтът за модерна политика, където работя, извършва мониторинг на институциите за управление. Сега мога да приложа този опит отвътре и да въздействам за това по-добро управление”, обясни мотивацията си за участие в състезанието Ивилина Алексиева.<br /></p><p align="justify">Кандидатурата на Александър Андреев бе представена на членовете на комисията от заместник-председателя на ПГ на Коалиция за България Спас Панчев. Млад човек с 20 годишен опит в правото, от 2001 г. участва в изборния процес, говорител на ЦИК, доказал екипност, мотивира се Панчев.<br /></p><p align="justify">„Пред ЦИК стоят редица предизвикателства, в кратки срокове трябва да организираме работата така, че да проведем прозрачни и нормални избори”, каза при представянето си Андреев.<br /></p><p align="justify">Висококвалифициран, перфектен юрист и адвокат с много опит в организацията и провеждането на изборите. Така Мая Манолова представи следващия номиниран от Коалиция за България – Росица Матева. Самата Матева смята, че може да е много полезна в обучението на изборните комисии, тъй като има такъв опит като член на 25-та РИК.<br /></p><p align="justify">„Таня Цанева не се нуждае от представяне, особено на хора, които са следили изборите през последните години. Тя е разпознаваема, с ясна публична позиция, която е заявявана многократно във връзка с провеждането на различни избори в България. Тя е човек, който в детайли познава изборното законодателство и последователно е защитавал каузата за честни избори. С нейната кандидатура Коалиция за България изпълнява ангажимента си да бъдат издигнати кандидатури, предложени от граждански организации”, каза Мая Манолова при представянето на кандидатурата на Таня Цанева, предложена от ГИСДИ. Бих искала да ви уверя, че като представител на ГИСДИ винаги съм отстоявала публичността и прозрачността, посочи Цанева в представянето си.<br /></p><p align="justify">Камелия Нейкова е третата кандидатура на граждански организации, която Коалиция за България подкрепи за член на ЦИК. Перфектен юрист, който познава детайлите на изборното законодателство и като експерт в писането на различни изборни закони, и като член на изборната администрация, представи я Мая Манолова.<br /></p><p align="justify">Нейкова определи новия Изборен кодекс като по-добър от предишния, тъй като в него изборният процес е детайлно разписан и е съобразен максимално с изискванията на ОССЕ и Венецианската комисия.<br /></p><p align="justify">Като „живата история на ЦИК” определи Мая Манолова следващия кандидат на Коалиция за България за член на комисията – Румяна Сидерова. С хора като нея съм спокойна, че ЦИК ще си свърши професионално работата, тъй като е необходимо да има приемственост, каза Манолова.<br /></p><p align="justify">„Познавам добре изборния процес и считам, че със съдействието на колегите ще успеем да отговорим на предизвикателствата в срок от 55 дни да подготвим изборите”, заяви Сидерова.<br /></p><p align="justify">Народният представител от Коалиция за България Дора Янкова предложи адвоката от Смолян Иван Гавазов за член на ЦИК. „Той е израснал отдолу нагоре, познава добре изборния процес като член на РИК и СИК, има опит в преговори между страни с противоречиви интереси”, представи го Дора Янкова. Самият Гавазов заяви, че една от най-важните работи на ЦИК е обучението на членовете на СИК.<br /></p><p align="justify">Народният представител от Коалиция за България Георги Свиленски предложи Ясен Стоев за член на ЦИК. Като член на РИК познава добре изборната администрация и законодателство, утвърден юрист мотивира решението си Свиленски. Стоев също смята, че е много важно да се наблегне на обучението на изборната администрация.<br /></p><p align="justify">Депутатът от Коалиция за България Желю Бойчев&nbsp; номинира юристката Таня Дишлиева. По думите му тя има безупречна репутация в юридическите среди, била е член на РИК и на ОИК на различни избори и&nbsp; по време на референдума и гарантирал за нейната безпристрастност и толерантност.<br /></p><p align="justify">Желю Бойчев представи и още един кандидат – Цветан Милев, номиниран от колегата му от Коалиция за България Таско Ерменков. Той също е юрист и с опит в изборната администрация като член на различни комисии от 2005 г. „Многократно съм провеждал обучение на членове. Смея да твърдя, че тези обучения не са достатъчни – не защото методическите обяснение на ЦИК не са били подробни, а защото не всички в ЦИК имат юридическо образование. Ще работя за това обучението да бъде разбираемо за членовете на ЦИК”, каза още кандидатът за член на&nbsp; ЦИК.<br /></p><p align="justify">„20 март 2014 г. е последният срок, предвиден в Изборния кодекс за избиране, съответно и назначаване, на членове на ЦИК, така че очаквам тогава Народното събрание да избере председател, заместник-председатели и секретар. Очаквам и президентът да назначи с указ останалите членове на ЦИК”.&nbsp; Това заяви председателят на Комисията по правни въпроси Четин Казак след края на приключилото изслушване на номинираните кандидати от парламентарно представените партии, от партиите и коалициите, които имат избрани с тяхната листа членове на Европейския парламент и от отделни народни представители.<br /></p><p align="justify">Четин Казак припомни, че на 18 март 2014 г. в 18 часа изтича срокът парламентарно представените политически сили, да предложат окончателно кандидатурите си за ръководство и за членове на бъдещата ЦИК.<br /></p><p align="justify">Той&nbsp; прецени изслушаните кандидатури като „много авторитетни, с дълъг професионален опит в изборното законодателство и изборния процес”. Правната комисия изслуша всички 24 номинирани кандидати за ЦИК.</p>]]></description>
			<link>http://www.parliament.bg/bg/news/ID/3038</link>
			<pubDate>Mon, 17 Mar 2014 00:00:00 +0200</pubDate>
		</item>
		<item>
			<title>Подписката за провеждане на национален референдум по въпроси,
				свързани с избирателната система и какви да са начините на
				гласуване, е изпратена днес на Главна дирекция „Гражданска
				регистрация и административно обслужване”</title>
			<description><![CDATA[<img src="http://www.parliament.bg/pub/Gallery/20140314041121sgrada 55 internet .jpg" alt="" /><p align="justify">Съвместната комисия от служители на Народното събрание и представители на Инициативния комитет за организиране на подписка за провеждане на национален референдум по въпроси, свързани с избирателната система и какви да са начините на гласуване, приключи проверката и описването на съдържанието на всяка от предадените папки. Съставен е протокол, в който са отразени всички пропуски и несъответствия.<br /></p><p align="justify">Днес, <strong>14 март 2014 г.</strong> подписката е изпратена на Главна дирекция „Гражданска регистрация и административно обслужване” към Министерството на регионалното развитие, която извършва служебна проверка съгласно закона за пряко участие на гражданите в държавната власт и местното самоуправление.<br /></p><p align="justify">На 10 март 2014 г. Инициативният комитет с председател проф. Георги Близнашки внесе подписката си в Информационно-административния център на Народното събрание.<br /></p>]]></description>
			<link>http://www.parliament.bg/bg/news/ID/3037</link>
			<pubDate>Fri, 14 Mar 2014 00:00:00 +0200</pubDate>
		</item>
		<item>
			<title>Народните представители почетоха с едноминутно мълчание
				паметта на загиналия полицай при полицейската акция в Лясковец
			</title>
			<description><![CDATA[<img src="http://www.parliament.bg/pub/Gallery/20140314121433Zala_mylchanie.jpg" alt="" /><p align="justify">Народните представители почетоха с едноминутно мълчание паметта на загиналия полицай при полицейската акция в Лясковец. Преди това министърът на вътрешните работи Цветлин Йовчев представи пред народните представители информация за трагичния случай.</p><p align="justify">При сутрешната операция в Лясковец са спазени всички нормативни документи, процедури и практики на Специализирания отряд за борба с тероризма, заяви министърът на вътрешните работи Цветлин Йовчев. Министър Йовчев посочи, че директорът на СОУ "Максим Райкович" в Лясковец Николай Кожухаров е подал сигнал до МВР на 12 март за отправяни заплахи от страна на Петко Петков. Той е заплашил, че ще използва оръжие срещу учениците, ако те продължават да вдигат шум. Същия ден е било образувано досъдебнопроизводство. На 13 март случаят е бил обсъден във Върховната касационна прокуратура, където е било взето решение да се действа по неотложност заради високата опасност за учениците. Същия ден е бил изготвен план за провеждане на полицейска операция и е издадена заповед от главния секретар на МВР и командира на СОБТ. В полунощ се е състоял първият инструктаж на участниците в акцията, а в 4.00 часа в Областната дирекция на МВР-Велико Търново - втори. И на двата са присъствали психолози от Института по психология на МВР, посочи министър Йовчев. Операцията е започнала в 6.00 часа сутринта. Служителите на МВР са призовали Петков да се предаде, но в този момент той е открил стрелба по тях и е ранил двама, в резултат на рикошети от куршумите, уточни министър Йовчев. Полицаите са се изтеглили и са дали повторни команди към Петков да се предаде и да прекрати стрелбата. Той е заявил, че ще го направи, но веднага след това е започнал да стреля. На място загива служител на СОБТ, а друг е ранен.<br /></p><p align="justify">Министър Цветлин Йовчев посочи, че още от 2011 г. в МВР има информация, че Петков има асоциално поведение. Той не е излизал от дома си и е демонстрирал висока степен на агресия спрямо околните. Единствено майка му е пазарувала продукти, каза министърът. Той добави, че Петков е притежавал законно две ловни карабини и две ловни пушки. През 2012 г. разрешението му е изтекло, като преди и след това да се случи от полицията многократно правили опити той доброволно да предаде оръжието си. През март 2012 г. е била подготвена полицейска операция с участието на СОБТ, в резултат на която е трябвало да бъде принудително проникнато в жилището на Петков и да бъде взето оръжието. Въпреки изготвения план с помощта на психолози, по-късно е било взето решение операцията да не се провежда, каза министър Йовчев. Според профила на Петков на психолозите от Института по психология на МВР, той има нарушено социално функциониране с враждебни нагласи, нестабилен е, с прояви на агресивно поведение, което може да бъде насочено както към служители на реда, така и срещу случайни граждани, добави министърът. Към момента Петков вече е задържан. Служителите на МВР на място са отговорили на стрелбата му и са го ранили, добави министър Йовчев. Той добави, че Петков е жив и операцията на практика е приключила.<br /></p><p align="justify">Изборите в България за Европейски парламент ще се състоят на 25 май 2014 г., обяви президентът Росен Плевнелиев в обръщение към Народното събрание. Президентът заяви, че евроизборите дават възможност за дебат по европейския дневен ред и по ролята на България за развитие на ЕС. Държавният глава апелира партиите да водят отговорна европейска кампания.<br /></p><p align="justify">Парламентът прие на второ четене текстове от промените в Закона за обществените поръчки, свързани с ангажирането на външни експерти. Възложителят ще назначава комисия за провеждане на процедура за обществена поръчка, в чийто състав ще се включва задължително един юрист, а най-малко половината от останалите членове ще са лица, притежаващи професионална компетентност, свързана с предмета на поръчката. Възложител, който не разполага със служители, отговарящи на изискванията за професионална компетентност, ще осигурява външни експерти от предварително определен списък съвместно с браншовите организации. При възлагане на обществени поръчки за строителство на стойност, равна или по-висока от 9 779 000 лв. възложителите ще включват като член на комисията поне един външен експерт, записаха депутатите. Изборът на външен експерт ще става чрез жребий, в който ще се включват всички експерти с професионална компетентност, свързана с предмета на поръчката. Жребият ще се организира от Агенцията по обществени поръчки. За участие в работата на комисията членовете й ще получават възнаграждение, както и командировъчни пари - пътни, дневни и квартирни.<br /></p><p align="justify">Парламентът прие и текстове, свързани с оценката на офертите при обществени поръчки, когато критерият е икономически най-изгодната оферта. Не се допуска включването на показатели за оценка, които не са пряко свързани с предмета на поръчката, както и показатели, които отчитат времето за извършване на плащанията в полза на изпълнителя (отложено или разсрочено плащане), записаха депутатите. В техническите спецификации няма да се включва класифицирана информация. Наличието на класифицирана информация ще се посочва в документацията за участие. Лицата ще могат да получат информацията при условията и по реда на Закона за защита на класифицираната информация.<br /></p>]]></description>
			<link>http://www.parliament.bg/bg/news/ID/3036</link>
			<pubDate>Fri, 14 Mar 2014 00:00:00 +0200</pubDate>
		</item>
		<item>
			<title>Депутатите от Комисията по околната среда и водите проведоха
				дискусия за промените в Закона за водите, внесен от Йордан Младенов
				и група народни представители.</title>
			<description><![CDATA[<img src="http://www.parliament.bg/pub/Gallery/20140313064925okolna sreda_komisya.JPG" alt="" /><p align="justify">Депутатите от Комисията по околната среда и водите проведоха дискусия за промените в Закона за водите, внесен от Йордан Младенов и група народни представители. От браншовите организации, както и представители на концесионери на водоизточници за бутилиране на минерална вода не подкрепят промените, поради направените от тях инвестиции. Основният им мотив е че по Директива&nbsp; 2009/54/ЕО трябва да има един концесионер на едно находище. От името на вносителите Рамадан Аталай от ПГ на ДПС каза, че целта на промените е да се защитят интересите на обществеността, крайните потребители и държавата. Няма пречки за втори инвеститор на водоизточник и допълнителни вложения, каза той. Дора Янкова от ПГ на Коалиция за България също аргументира подкрепата си за законопроекта. Трябва да регулираме българския публичен ресурс и да се създадат условия за конкуренция, да се открият работни места в нови бутилиращи фабрики, което ще развие тези региони. Смятам, че промените няма да навредят на ничий интерес, допълни тя.<br /></p><p align="justify">Министър Михайлова отговори на актуални въпроси на народните представители от Комисията по околната среда и водите. Силвия Хубенова от ПГ на ПП ГЕРБ попита дали е приключил прегледа на проектите по ОП „Околна среда”, какъв е видът на корекциите и дали ще са разделени между държавата и общините. Министърът на околната среда и водите Искра Михайлова обясни, че през този месец влизаме в етап на преговори с Европейската комисия, за да финализираме казуса и да възстановим плащанията към България. Управляващият орган прегледа всички договори между община – бенефициент и изпълнител и приключи проверката през миналия месец, добави министърът. Тези договори надхвърлят броя на договорите по оперативната програма, тъй като има няколко договора по един проект. Броят на прегледаните договори по изпълнители е 149. Искра Михайлова отбеляза, че по някои от тях са налагани вече максимални финансови корекции и тези договори отпадат, отпадат и тези, които нямат сертифицирани разходи в периода 2010 – 2013 г. Според категорията пропуски при изпълненито на обществените поръчки, управляващия орган отново предлага градация в налагането на финансови корекции.<br /></p><p align="justify">Тази градация е във връзка с наличието на спорен елемент, посочен като такъв от Европейската комисия, допълни министърът на околната среда и водите. Има някои общини, които не са консултирали документацията си за обществени поръчки с АОП. Има проекти по които са се произнесли АОП, Комисията за защита на конкуренцията и ВАС. Стойността на договорите по които има такова произнасяне е 65 563 813 лв. Ако българският одитиращ орган и ЕК приемат прознасянето на българските компетентни органи за меродавно по качеството на проведените обществени поръчки, то общата стойност на финансовите корекции би могла да бъде 47 550 540 млн. лв. В противен случай сумата ще бъде 113 030 976 лв. Следващата седмица агенцията за одит на средствата от ЕС ще завери прегледа на договори, направен от управляващия орган и влизаме в етап на преговори. Ще изготвим доклад за прегледа на обществените поръчки, ситуацията с ОП „Околна среда”, с който предлагам изграждането на механизъм за солидарна отговорност при налагане на финансови корекции. С този механизъм ще имаме възможност да реагираме на национално ниво. Следващият въпрос е относно забавянето на четирите големи проекта за общините Пловдив, Добрич, Асеновград и Плевен. Министър Михайлова информира, че забавянето се е наложило поради преработването им. По тях се работи и скоро ще бъдат дискутирани в Министерски съвет, каза Искра Михайлова.<br /></p>]]></description>
			<link>http://www.parliament.bg/bg/news/ID/3034</link>
			<pubDate>Thu, 13 Mar 2014 00:00:00 +0200</pubDate>
		</item>
		<item>
			<title>Министърът на труда и социалната политика Хасан Адемов
				отговори на актуални въпроси на народните представители от ресорната
				комисия</title>
			<description><![CDATA[<img src="http://www.parliament.bg/pub/Gallery/20140313051011socialna_komisiya.JPG" alt="" /><p align="justify">Министърът на труда и социалната политика Хасан Адемов отговори на актуални въпроси на народните представители от ресорната комисия в 42-рото Народно събрание. В отговор на питане на народния представител от ПГ на ПП ГЕРБ Тотю Младенов за проблеми по подновяването на договорите на хората, заети по Националната програма „Асистенти на хора с увреждания“ в общините Враца и Плевен, Хасан Адемов отбеляза, че в национален мащаб броят на личните асистенти е четири хиляди души. Министърът на труда и социалната политика уточни, че договорите им са били прекратени в края на миналата година, но е намерен финансов ресурс и контрактите им постепенно се подновяват.<br /></p><p align="justify">Народният представител от ПГ на Коалиция за България Валентина Богданова постави въпроса за евентуалния риск от загуба на средства от Европейския социален фонд по Оперативна програма „Развитие на човешките ресурси“ за периода 2013 – 2014 г. Хасан Адемов посочи, че през миналата година според действието на правилото M+N+3 България е трябвало да усвои над 700 млн. евро. Той допълни, че са положени огромни усилия от Министерството на труда и социалната политика, за да не се стигне до автоматично освобождаване на финансов ресурс. При средна усвояемост от около 15% за страните-членки на Европейския съюз, през 2013 г. България е усвоила 23 на сто и е на първо място по процент на усвоени средства от Европейския социален фонд, уточни министърът на труда и социалната политика. През тази година България трябва да получи около 400 млн. евро и поставената цел е отново да не бъдат загубени европейски средства.<br /></p><p align="justify">По време на традиционния блиц контрол народният представител от ПГ на ПП ГЕРБ Светлана Ангелова попита за позицията на Министерството на труда и социалната политика по отношение на предложеното от КНСБ увеличение от 1% на осигурителната вноска за Фонд „Пенсии“ и за Фонд „Безработица“. Хасан Адемов посочи, че въпросът е много важен и е свързан пряко с баланса на фондовете и с бюджета на Държавното обществено осигуряване. Той добави, че подобна е препоръката и на Световната банка. Това обаче ще донесе и съответните рискове за пазара на труда и на този етап ставката няма да бъде променяна, заяви министърът на труда и социалната политика.<br /></p><p align="justify">В рамките на заседанието народните представители от парламентарната Комисия по труда и социалната политика с 9 гласа „за“ и 6 „въздържал се“ подкрепиха и предлагат на Народното събрание да приеме на първо четене изменение в Закона за уреждане на правата на граждани с многогодишни жилищно-спестовни влогове. Предвижда се Националният компенсационен жилищен фонд да премине на функционално подчинение от Министерски съвет към Министерството на финансите. Целта е да се оптимизира работата на администрацията и да се подобри координацията при изпълнението на дейностите, произтичащи от разпоредбите на закона. Не се очаква и разходване на допълнителни средства от Държавния бюджет.<br /></p>]]></description>
			<link>http://www.parliament.bg/bg/news/ID/3033</link>
			<pubDate>Thu, 13 Mar 2014 00:00:00 +0200</pubDate>
		</item>
		<item>
			<title>Система за осигуряване на качество в професионалното
				образование и обучение се въвежда с приети на първо четене промени в
				Закона за професионалното образование и обучение</title>
			<description><![CDATA[<img src="http://www.parliament.bg/pub/Gallery/20140313095254AO7R3747aqaaa.jpg" alt="" /><p align="justify"><br />Система за осигуряване на качество в професионалното образование и обучение се въвежда с приет на първо четене законопроект за промени в Закона за професионалното образование и обучение, предложен от ПГ на Коалиция за България. Парламентът гласува на първо четене и законопроект, внесен от и ПГ на ПП ГЕРБ.<br /></p><p align="justify">В мотивите на вносителите от ПГ на Коалиция за България се посочва, че се предлага се и система за валидиране, която включва идентифициране и признаване на неформално придобити знания. Законопроектът предвижда въвеждане на модулна организация на професионалното обучение, като се регламентират задължителни модули за професионална подготовка и общият им хорариум. Графикът на воденото обучение ще се договоря с работодателите, посочват вносителите. От ПГ на Коалиция за България предлагат също и въвеждане на "защитени професии", които не са престижни за младите хора, но са нужни на бизнеса, като заварчици, шлосери, строители на релсови пътища и съоръжения, маркшайдери, монтьори на подемно-транспортна пътностроителна и ремонтна ж. п.-техника, оператори на металорежещи машини, асансьорни техници и други.<br /></p><p align="justify">В мотивите на вносителите от ПГ на ПП ГЕРБ се посочва, че промените предвиждат въвеждане на Списък на защитени от държавата професии, с което се подпомага осигуряването на необходимите кадри в стратегически за страната отрасли. В законопроекта е заложено и въвеждане на Европейско приложение към свидетелството за професионално обучение. От ПГ на ПП ГЕРБ предлагат още въвеждане на т. нар. дуално обучение, с което се дава възможност за професионалното обучение и по пътя на обучение чрез работа.<br /></p><p align="justify">По искане на физически и юридически лица могат да се извършват справки в МВР дали превозно средство се издирва и дали има наложени обезпечения за него след заплащане на такса в размер, определен от Министерския съвет. Това предвиждат промени в Закона за движението по пътищата, внесени от правителството, които депутатите приеха днес на първо четене.<br /></p><p align="justify">Проектът на правителството цели да намали регулаторната тежест, посочват вносителите. С него се въвеждат и изискванията на Директива 2011/82/ЕС на Европейския парламент и на Съвета от 25 октомври 2011 г. за улесняване на трансграничния обмен на информация относно пътнотранспортни нарушения, свързани с безопасността по пътищата.<br /></p><p align="justify">Отхвърлено бе предложение за промени в закона, внесено от народни представители на ПГ на ПП ГЕРБ. Депутатите обсъждат на второ четене промени в Закона за горите. В програмата е и второто четене на Закона за обществените поръчки, както и второто гласуване на Законопроект за защита на растенията.<br /></p>]]></description>
			<link>http://www.parliament.bg/bg/news/ID/3032</link>
			<pubDate>Thu, 13 Mar 2014 00:00:00 +0200</pubDate>
		</item>
		<item>
			<title>Комисията за взаимодействие с гражданските организации изслуша
				14 от 16-те номинирани кандидати от неправителствения сектор за
				членове на ЦИК.</title>
			<description><![CDATA[<img src="http://www.parliament.bg/pub/Gallery/20140312070212komisiya_CIK.JPG" alt="" /><p align="justify">Комисията за взаимодействие с гражданските организации изслуша 14 от 16-те номинирани кандидати от неправителствения сектор за членове на ЦИК. Един от номинираните – Ангел Ангелов, не уважи комисията, а по здравословни причини Младен Чакъров не успя да присъства.<br /></p><p align="justify">Гражданските организации са се отнесли доста сериозно към номинациите, има имена, известни със защитата си на каузата за честни избори, има и хора с професионален опит, впечатляваща автобиография и много битки зад гърба си, отбеляза в началото на заседанието председателят на комисията и заместник-председател на Народното събрание Мая Манолова. Тя благодари на всички граждански организации, които предложиха номинации, за тяхното сериозното отношение към ЦИК.<br /></p><p align="justify">Кандидатите представиха вижданията си за работата на бъдещата ЦИК по реда на постъпване на предложенията им в комисията.<br /></p><p align="justify">Ивилина Алексиева - изпълнителен директор на Института за модерна политика, член на ЦИК от 2005 до 2009 г., експерт по изборното законодателство към правните комисии на предишни парламенти. Предложена от Институт за модерна политика, ГК „Равни пред закона” и още 12 организации.<br /></p><p align="justify">Ивилина Алексиева определи бъдещата ЦИК като „къща от стъкло”, в която ще има прозрачност, отчетност и граждански контрол. Според нея трябва да се наблегне много на разяснителната кампания, а Общественият съвет към ЦИК да не се опитва да влияе на комисията, а да бъде истински коректив и помощник на действията й. Според Алексиева трябва да се използват и добрите практики от предходни избори.<br /></p><p align="justify">„Не съм лобирала за себе си, но оценявам високо факта, че моята кандидатура за председател на ЦИК е била обсъждана. Това означава, че среди в Народното събрание са преценили, че разполагам с необходимите качества.” Така Алексиева коментира слуховете, че тя ще е бъдещият председател на комисията.<br /></p><p align="justify">Стоил Стоилов е номиниран от Асоциация за реинтеграция на осъдените лица и ГК „Равни пред закона”. Той бе представен като експерт с много богат опит в международното наблюдение на изборите.<br /></p><p align="justify">Стоил Стоилов открои три акцента в работата на бъдещата ЦИК – подробно разяснение за преференциалното гласуване, наблюдение на изборния процес и в малките населени места и силно обучително звено.<br /></p><p align="justify">Камелия Нейкова е предложена от Професионално обединение на държавните служители и още две организации. Има богат юридически опит в изборното законодателство, била е член на ОИК, на РИК и на ЦИК, участвала и експертно в изготвянето на новия Изборен кодекс.<br /></p><p align="justify">Тя също заложи на разяснителната кампания по гласуването и посочи, че реалните проблеми идват от компетентността на СИК. Затова според нея трябва да се наблегне на обучителното звено на ЦИК. Нейкова апелира към всички институции да не омаловажават нарушенията, тъй като практиката показва, че глобите масово не се прилагат.<br /></p><p align="justify">Таня Цанева – кандидат на ГИСДИ и доскоро изпълнителен директор на организацията, с опит в наблюдението на изборите от над 20 години. Според нея трябва да се наблегне на „библията на изборните процедури” – хронограмата и методическите указания. Общественият съвет трябва да е помощен и корективен орган към ЦИК, допълни тя. По думите й трябва да се разруши образът на ЦИК като недостъпна структура.<br /></p><p align="justify">Проф. дпн Тодор Галунов, номиниран от Граждански форум „Промяна”. Преподавател по изборни системи във ВТУ „Св. св. Кирил и Методий”. Проф. Галунов подчерта, че в работата си е изследвал изборите в България от 136 години насам и историята показва, че са използвани всички съществуващи изборни практики. През всичките тези години&nbsp; винаги имало съмнения, че някой постоянно подменя вота. Затова най-важното за него е да има прозрачност в работата на ЦИК, а Общественият съвет да е коректив на работата му.<br /></p><p align="justify">Цветана Сурлекова е дългогодишен съдия от ВАС и прокурор. Номинирана е от Български институт за правна инициатива, Института за развитие на публичната среда и още 10 граждански организации. Антоанета Цонева от Института за развитие на публичната среда обясни, че са я поканили за номинация, тъй като като съдия е разглеждала много дела, свързани с изборите. Според Сурлекова най-важното за ЦИК е да спазва закона – добър или лош, както и обучението на СИК, тъй като там често грешките се правят не от умисъл, а от незнание.<br /></p><p align="justify">Евгений Стайков също е номиниран от&nbsp; Български институт за правна инициатива, Института за развитие на публичната среда и още 10 граждански организации. Той е дългогодишен председател на Софийския апелативен съд, член на ВСС, а в момента адвокат.<br /></p><p align="justify">Стайков също обясни, че ако бъде избран за член на ЦИК ще спазва закона точно, а не по целесъобразност, и ще настоява за прозрачност в работата на комисията.<br /></p><p align="justify">Димитър Димитров, политолог, преподавател в СУ „Св. Климент Охридски” с дългогодишен опит в администриране на избори, бил е член на ЦИК. Номиниран от Български институт за правна инициатива, Института за развитие на публичната среда и още 10 граждански организации.<br /></p><p align="justify">Димитров похвали новия Изборен кодекс, като отбеляза, че в него много подробно са регламентирани процедурите за вота. Освен за прозрачност в работата на ЦИК, бих лобирал за район „Чужбина”, тъй като със създаването му ще изчезне една от причините за изкривяване на резултата, обясни вижданията си Димитров.<br /></p><p align="justify">Цветозар Томов, социолог и управител на социологическа агенция „Скала”, също номиниран от Български институт за правна инициатива, Института за развитие на публичната среда и още 10 граждански организации.<br /></p><p align="justify">Томов призова новата ЦИК да е свръхконсервативна в първите три месеца от съществуването си и да стъпи на рутинните практики до провеждането на европейските избори. Чак след това да се пристъпва към промени. Той&nbsp; не отрече, че е имал среща с ръководството на партия ГЕРБ, която изрази готовност да го подкрепи, но според него това било недостатък на Изборния кодекс – че само партии имат право да предлагат кандидати за членове на ЦИК. Томов декларира, че ако стане член на комисията, ще напусне Гражданския съвет на Реформаторския блок.<br /></p><p align="justify">Инж. Костадин Господинов е номинация на Българска асоциация на пенсионерите - Обединени. По думите му той можел да бъде полезен като член на ЦИК при въвеждане на машинното гласуване и обезпечаване на изборните секции с техника и със сервиз. Недев призова за прозрачност при избора на компютърните фирми, които изчисляват резултатите от изборите.<br /></p><p align="justify">Инж. Найден Москов е втората номинация на Българска асоциация на пенсионерите – Обединени. Ако вляза в ЦИК, ще настоявам да бъдат изключени партийните влияния и партизанските номера и да се отразят честно изборните резултати, обеща Москов.<br /></p><p align="justify">Николай Близнаков е номинация на Регионален съюз на нестопанските организации – Пловдив и на Сдружение „Магна Силва”. Той се представи сам като журналист, преподавател, автор за въвеждане на смесена германска система, мажоритарен кандидат за ВНС от Пловдив, Можел да съдейства за прозрачност в работата на ЦИК, а като най-проблемна зона определи компетенциите на СИК.<br /></p><p align="justify">Благомира Андонова е номинация на ГК „Равни пред закона” – била е секретар и председател&nbsp; на РИК от 2004 г. и счита, че с опита си може да е полезна за работата на новата ЦИК.<br /></p><p align="justify">Светозар Съев е номинация на Гражданска инициатива „За нов обществен договор” и още три организации. Активно е участвал в обсъждането на Изборния кодекс. Той сам се представи като инженер със склонност към математиката и смята, че може да окаже помощ при машинното гласуване и техническото обезпечаване.<br /></p><p align="justify">Макар да не успя да се яви пред комисията, кандидатурата на&nbsp; Милен Чакъров бе защитена от представител на ГК „Равни пред закона” – организацията, която го е номинирала.&nbsp; Чакъров е дългогодишен адвокат и съдия, депутат от 36-ото НС, бил е председател на борда на директорите на „Булгаргаз”. От организацията смятат, че за членове на ЦИК трябва да се избират политически зрели личности и доказани професионалисти като него, които може да са полезни на работата на ЦИК.<br /></p><p align="justify">„Отнасям се с огромно уважение към хората, които представиха своите виждания, и много се надявам, че партиите са следили днешната дискусия”, обобщи Мая Манолова. Според нея ЦИК ще спечели, ако поне половината от нейния състав е от представители на гражданските организации.<br /></p><p align="justify">Предстои Комисията да изготви доклад за изслушването.<br /></p>]]></description>
			<link>http://www.parliament.bg/bg/news/ID/3031</link>
			<pubDate>Wed, 12 Mar 2014 00:00:00 +0200</pubDate>
		</item>
		<item>
			<title>България продължава да бъде активна в привличането на
				украински туристи, заяви министърът на икономиката и енергетиката
				Драгомир Стойнев</title>
			<description><![CDATA[<img src="http://www.parliament.bg/pub/Gallery/20140312062036komisiya_ikonomika.JPG" alt="" /><p align="justify">България продължава да бъде активна в привличането на украински туристи, заяви министърът на икономиката и енергетиката Драгомир Стойнев. <strong>На 12 март 2014 г.</strong> той отговори на актуални въпроси на народните представители от Комисията по икономическата политика и туризъм.<br /></p><p align="justify">Министър Стойнев съобщи, че България ще участва следващата седмица в туристическата борса в Киев. Той отбеляза обаче, че ако кризата в Украйна продължи, не може да се гарантира, че туристопотокът ще е същият, какъвто е бил миналата година.<br /></p><p align="justify">Министърът на икономиката и енергетиката отбеляза, че Русия е на второ място след Германия по обем двустранната ни търговия в размер на 5,3 млрд. евро, като износът ни е 600 млн. евро. По думите му, ако на евентуални санкции от страна на ЕС, Русия отговори с контрасанкции, тогава България ще бъде една от най-потърпевшите държави. Той припомни, че 90 на сто от енергийните ресурси, от които имаме нужда, са от Русия.<br /></p><p align="justify">Министър Стойнев съобщи, че евентуално в петък ще бъде на посещение в Турция, където ще бъдат обсъдени бъдещите действия по изграждането на газовата връзка. Той отбеляза, че е изгубено "изключително ценно време" по газовата връзка с Гърция и допълни, че при евентуални бъдещи санкции и действия срещу Русия страната ни ще изпадне в тежко положение. Това, по думите му, показва колко стратегически важен е проектът "Южен поток", който може да гарантира сигурност за доставките на природен газ. Забавянето по проекта не означава спиране, работната група продължава да работи на експертно ниво, допълни министърът.<br /></p><p align="justify">В отговор на въпрос министърът на икономиката и енергетиката Драгомир Стойнев съобщи, че има заявен интерес към "Бургаски корабостроителници" АД. Той уточни, че среща с кандидата е имал неговият заместник и допълни, че разговорите трябва да се водят между потенциалния инвеститор и сегашния собственик на дружеството, а държавата може да помогне само с насърчителни мерки.<br /></p><p align="justify">На въпрос за мерките, които предприема правителството за насърчаване на иновациите в българската икономика, министър Стойнев посочи, че след като три години и половина Националният иновационен фонд не е работил и бюджетът му е бил нула, сега в него има 20 млн. лева. В момента си плащаме членския внос за космическата програма на ЕС, което ще даде възможност български фирми да участват в нея, допълни той. <br /></p><p align="justify">Министърът на икономиката и енергетиката отбеляза, че след сформирането на това правителството контролът върху концесиите е засилен и в момента се разработват конкретни мерки в тази област, които ще бъдат съгласувани с бизнеса. Той съобщи, че с безпилотен самолет са били заснети три случайно избрани концесии и се е оказало, че и трите концесионера са в нарушение. Трябва да се инвестира в нови методи и технологии и да се засили административният капацитет, допълни министър Стойнев.<br /></p>]]></description>
			<link>http://www.parliament.bg/bg/news/ID/3030</link>
			<pubDate>Wed, 12 Mar 2014 00:00:00 +0200</pubDate>
		</item>
	</channel>
</rss>